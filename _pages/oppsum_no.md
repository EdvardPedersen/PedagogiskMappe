---
title: Teaching philosophy
permalink: /philosophy/
---

# Min undervisningsfilosofi

Min undervisning baserer seg på en konstruktivistisk[^fn1] tilnærming til læring. Det betyr at jeg tror at det beste læringsutbyttet kommer når undervisningen er lagt opp slik at undervisningen bygger på eksisterende kunnskap, gjennom å utfordre den, og så vurdere verktøy for å takle denne utfordringen sammen med studentene.

Denne undervisningsformen krever at studentene deltar aktivt i undervisningen, og gir tilbakemelding på undervisningen. Det vil også si at jeg ikke har en rolle som kunnskapsdispenser, men som en støtte i kunnskapsbyggingen hos studentene.

[^fn1]: Bada, S. O. (2015). Constructivism Learning Theory: A Paradigm for Teaching and Learning. Journal of Research & Method in Education, 5(6), 66-70.


# Hva jeg legger vekt på

Når jeg underviser, så er jeg er et verktøy for læring for studentene. Min oppgave er til å muliggjøre og forbedre kunnskapsutviklingsprosessen hos studentene.

Praktisk er jeg fokusert på å presentere problemer til studentene, samt verktøy som er egnet for å tilnærme seg disse problemene.

Jeg foretrekker å begrense mengden tradisjonell forelesning så mye som mulig, å heller bruke tiden på problemløsing, diskusjon, og observasjon av praktiske anvendelser.

Jeg fokuserer også på studentmedvirkning, og gjør tiltak for å inkludere studentene i gjennomføringen og tilnærmingen til undervisningen. Jeg har gjort dette gjennom flere forskjellige tiltak:

1. Strømming av koding på ettermiddagene, basert på innspill fra studentene.
2. Aktiv bruk av Discord som kommunikasjonskanal utenfor undervisningstimene, i samarbeid med linjeforeningen på instituttet
3. Studentpanel som møtes hver uke hvor det er undervisning, som gir tilbakemelding på undervisningen som har pågått den uken.
4. Midtveisevaluering laget av foreleser som et supplement til sluttevalueringen av kurset.

# Hva driver meg

Jeg blir motivert av studentenes deltagelse, når studentene kan bruke meg som et verktøy i sin læringsprosess.

# Problemstillinger jeg er opptatt av

Hvordan skaffe studentfeedback på en inkluderende måte, som gir detaljert og konstruktive veier videre.

Hvordan aktivere studentene til å ta en lederrolle for sin egen utvikling.

Hvordan motivere og skape interesse hos studentene slik at det blir naturlig for studentene å utfordre meg.

# Veien videre

Jeg har erfart at studenter kan være nølende med å gi tilbakemelding på gjennomføringen av undervisningen. Jeg vil fortsette å forsøke å gi studentene et lavterskeltilbud for å kunne gi tilbakemelding underveis i semesteret.
